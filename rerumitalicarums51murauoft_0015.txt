A),

fratri tuo Balthassari Brachiani Duci opes, et dignitates, ac illustres cognationes, ut
privatorum sortem propemodum excedere videatur feudorum amplitudine, ac decore,
non in Italia solum, sed et in Hungaria, ubi latissima Sirmii dominatione proximum
ι Regio fastigio locum occupat, praeclara illius principatus corona conspicuus, qua
Α Regum eorum filii honestabantur. Sed quis cum ad ejus comitatem, affabilitatemque

’ sermonis, ad beneficentiam, et pietatem respexerit, cum Odescalchorum fortunis vir-

l tutes etiam in eum translatas non commendet? Quid dicam de ceteris fratribus Mar-

chione Alexandro-Maria, et Marchione Hieronymo, quorum primus Regio admini-
strando Aerario Quaestoris munere praepositus, et in amplissimum alterum Ordinem,
quem penitioris Consilii vocant adlectus, Senator alter ita paternam imaginem doctrina,
et quae propria est Gentis tuae, morum suavitate repraesentant, ut sicuti honore patri
proximi, ita et meritis cum eo de gloria, et publica laude certare videantur, qua
uterque a bonis omnibus cumulatur. Postremus vero Abbas Innocentius-Maria, qui
tecum sacrae militiae nomen dedit, largitione in pauperes et Christianarum virtutum
exercitatione, tuis adeo inhaeret vestigiis, ut ne latum quidem unguem a virtutibus
tuis discedat3 atque in Te absolutum numeris omnibus Pastoris officium, in eo mino-
rum Sacerdotum modestiam, et Religionem admiramur, quo nobis utriusque vitae exem-
plum e tua sit Familia petendum.

Ast ego, PRINCEPS EMINENTISSIME, dum tuorum splendore ac virtutibus
rapior, si ad praecipuas tuas me convertam, vix animo succurrit in hac tua Sacrorum
potestate, ac aetatis robore, quem fingere mihi praestantiorem possem, nisi pristinae
severitatis Episcopos in memoriam revocem, quos imitatione, ac morum innocentia
iterum in Te nobis reddidisti; unde hac omnibus admiratione dignus videris, quod
laxata jam vetus Ecclesiae disciplina, et Christianae pietatis studium ad voluptatem
translatum est. Merito igitur in ipso tuo sacrae militiae tyrocinio dignitates eas es
consequutus, quas alii sibi post longam aetatem comparaverint. Antevertit enim
aetatem tuam virtutum cumulus, et Mediolanensium fortuna, quae Pastorem sibi expe-
tebat. Vix enim Ferrariae ac Bononiae prima prudentiae specimina exhibuisti, Vi-
celegati, quem dicunt, munere feliciter functus, ad Polonicam legationem dimissus,
Cardinalitia dignitate donatus es, cumque apud inclytum Regem non vulgarem gra-

tiam inisses, id etiarn honoris accessit, ut ex ipsius manu frequenti pompa insigne

ζ novae dignitatis acciperes, et certasse propemodum cum Romano Pontifice Regem

 

de augenda dignitate videretur. Sed antequam Sacrae Purpurae honorem acciperes

—2—

